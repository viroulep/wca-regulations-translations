# <wca-title>WCA Útmutató 2015

<version>Verzió: 2015. július 1.


## Megjegyzések

### WCA Szabályzat

A WCA Útmutató kiegészíti a WCA Szabályzatot. További információk a WCA Szabályzatban találhatók.

### Számozás
Az Útmutató a vonatkozó szabályoknak megfelelően van számozva. Fontos megjegyezni, hogy egy szabályhoz több útmutatás is tartozhat, valamint néhány útmutatás már nem hatályban lévő szabályokhoz kapcsolódik.

### Címkék

A hatékonyabb megértés segítségéül minden útmutatás a következő címkék egyeikével van ellátva. Fontos megjegyezni, hogy ezek csak plusz információt adnak, és nem a fontosságuk jelzésére szolgálnak.

- <label>[KIEGÉSZÍTÉS] A szabályok kiegészítésére szolgálnak.
- <label>[PONTOSÍTÁS] A szabályok értelmezésével kapcsolatos kérdésekre ad választ.
- <label>[MAGYARÁZAT] A szabályok szándékát pontosító információk.
- <label>[AJÁNLÁS] Betartásuk nem kötelező, de ha lehetséges eszerint kell cselekedni.
- <label>[EMLÉKEZTETŐ] Olyan szabályok/iránymutatások, amelyek már máshol említve voltak, de a jelentőségük miatt fontos a megismétlésük.

## <contents> [Contents](guidelines:contents)

<table-of-contents>


## <article-1><officials><officials> 1. Cikk: Hivatalos személyek

- 1c3+) [AJÁNLÁS] Az eredményeknek készen kell lenniük legkésőbb a verseny utolsó napjára.
- 1c3++) [PONTOSÍTÁS]  A fizikailag megfogható eredményeket (pl. pontkártyák, a Legkevesebb mozdulattal való kirakás írott megoldásai) legalább 1 hónapig meg kell őrizni. A digitális eredmények (pl. keverések, eredmények) megtartása véglegesen kötelező.
- 1c3b+) [PONTOSÍTÁS] Ha több csoport is van egy fordulóban, akkor nem szükséges megnevezni, hogy melyik versenyző melyik csoportba volt beosztva.
- 1c4+) [AJÁNLÁS] Az eredmények javításának a versenyt követő egy héten belül készen kell lennie.
- 1c10+) [PONTOSÍTÁS] A versenyeken elegendő a Szabályzat digitális változatához való hozzáférést biztosítani.
- 1h+) [AJÁNLÁS] Az azonos csoportba beosztott versenyzőknek ugyanazt a keverést kell kapniuk, míg a nem azonos csoportba beosztott versenyzőknek különbözőt.
- 1h++) [AJÁNLÁS] Minden versenyszám utolsó fordulójában, csak úgy, mint a Legkevesebb mozdulattal való kirakásnál, a versenyzőknek ugyanazt a keverést kell kapniuk (pl. csak 1 csoport).
- 1h1+) [PONTOSÍTÁS] A keverők/bírók csak akkor keverhetnek/bíráskodhatnak a saját csoportjukban, ha az a verseny lebonyolítása érdekében elkerülhetetlen.


## <article-2><competitors><competitors> 2. Cikk: Versenyzők

- 2c+) [KIEGÉSZÍTÉS] Az új versenyzőknek a valódi nevükkel kell regisztrálniuk, de a WCA delegált jóváhagyásával a versenyen használhatnak ésszerű beceneveket.
- 2c++) [KIEGÉSZÍTÉS] A versenyző nem adhat szándékosan félrevezető információkat, és a már regisztrált versenyzőknek a korábbi regisztrációval összhangban lévő adatokat kell használnia (pl. pontos név, WCA ID).
- 2d+) [KIEGÉSZÍTÉS] A születési időt és az elérhetőségeket különösen bizalmasan kell kezelni.
- 2d++) [AJÁNLÁS] A versenyzők adatainak harmadik fél számára (pl. újságírók) való kiadását megelőzően, szükséges a versenyzők beleegyezése.
- 2h+) [PONTOSÍTÁS] A Lábbal való kirakásnál a versenyzők lehetnek mezítláb.
- 2j2+) [PÉLDA] Ha egy versenyzőt kizárnak egy versenyszám utolsó fordulójából, mert nem jelenik meg, attól még a korábbi eredményei érvényesek maradnak.
- 2s+) [EMLÉKEZTETŐ] A különleges intézkedéseket fel kell tűntetni a WCA delegált jelentésében.


## <article-3><puzzles><puzzles> 3. Cikk: Játékok

- 3a+) [PONTOSÍTÁS] A versenyzők bármilyen ésszerű méretű játékot használhatnak a kirakások során, a WCA delegált beleegyezésével.
- 3a++) [KIEGÉSZÍTÉS] Alapértelmezésként a versenyző ugyanazt a játékot hasznűlja az egymást követő kirakásoknál. A kirakások között a versenyző változtathat a használt játékon, a bíró vagy a WCA delegált beleegyezésével.
- 3a++) [PONTOSÍTÁS] A versenyzők kölcsönkérhetnek egymástól játékokat a versenyen való használatra.
- 3a1+) [PONTOSÍTÁS] A versenyzők kizárhatók, ha nem jelennek meg, amikor versenyezni szólítják őket, vagy ha  nem tudnak játékot biztosítani a bekeveréshez. (pl. Ha egy másik versenyző játékát kívánja használni, de azzal éppen valaki más versenyzik, így nem tudja időben leadni a játékát a bekeveréshez.)
- 3d1b+) [PONTOSÍTÁS] Nem muszáj minden oldalra mintákat helyezni, csak azokra szükséges, amelyek hasonló színűek. Az elemeken nem lehet egyéb kiegészítés (pl. textúra, eltérő minták), amelyek jelentősen megkülönböztetik a hasonló elemeket egymástól.
- 3h+) [PONTOSÍTÁS] A játékokon lehet belsőleg finomítani csiszolással, vagy szilikonozással illetve egyéb forgatást segítő anyagokkal.
- 3h++) [PÉLDA] A nem megengedett módosítások közé tartozik ha: új forgatások lehetségesek; az eredeti forgatások nem lehetségesek a játékon; több darab vagy rész, (illetve a hátsó oldal) látható, mint az eredeti játékon; ha a mozdulatok automatikusan végrehatódnak vagy több/más kirakott állás és létezik.
- 3h2+) [PONTOSÍTÁS] A korábbiakban, az anyagában színes kockák használata tilos volt. Most már engedélyezve vannak ezek a játékok.
- 3h2++) [PONTOSÍTÁS] Azon anyagában színes kockák használata, amik jelentősen eltérnek a tömeggyártott anyagában színes kockáktól, csak a WCA delegált engedélyével lehetséges.
- 3j+) [EMLÉKEZTETŐ] Korábban a gravírozott elemek használata engedélyezve volt, azonban ez a továbbiakban nem megengedett.
- 3j2+) [PONTOSÍTÁS] A Rubik’s Clock-on mind a 18  belső elem, ugyanolyan elemnek tekintendő.
- 3l+) [KIEGÉSZÍTÉS] A logók bármilyen ésszerű alakot formázhatnak, amely nem ad szembetűnő előnyt (pl. nem tartalmazhat kódolt információt, amely lehetőséget ad csalásra) és ha az elem eredeti színe egyértelműen meghatározható marad. A rendhagyó logók használatára csak a WCA delegált beleegyezésével van lehetőség.

## <article-4><scrambling><scrambling> 4. Cikk: Keverés

- 4b1+) [EMLÉKEZTETŐ] A WCA delegáltnak tilos újra generálnia az algoritmusokat, és tilos egyes algoritmusok kiszűrésére. Például nem megengedett belenézni a verseny keveréseibe és új algoritmusokat generálni az igazságosabb keverések érdekében sem.
- 4b2+) [PONTOSÍTÁS] Általánosságban a verseny minden hivatalos keverését titkosan kell kezelni a verseny alatt, és csak a verseny befejeztével együtt lehet őket nyilvánosságra hozni (lásd [Szabályzat 1c3a](regulations:regulation:1c3a)). Bizonyos esetekben (pl. világrekord) a szervező csapat kérheti a keverések korábbi kiadását, a forduló befejezését követően.
- 4b4+) [KIEGÉSZÍTÉS]  A játékok orientációján való változtatás megengedett a keverés helyszínétől a kirakás helyszínéhez történő mozgatás során, de az orientációnak véletlenszerűnek kell maradnia, és ezt direkt senki sem befolyásolhatja. (lásd Szabályzat A2e1)
- 4d+) [PONTOSÍTÁS] Egyes játékoknál ugyanazt a színsémát használják, azzal a változtatással, hogy a fehér színt néhány esetben feketével helyettesítik. Ilyen esetben a fekete nem a fehér színt helyettesíti, hanem ez válik a legsötétebb színné a játékon.
- 4f+) [AJÁNLÁS] A WCA delegált előre elkészítheti a keveréseket az egész versenyre, beleértve az extra kirakásokhoz használtakat is.
- 4f++) [EMLÉKEZTETŐ] Ha a versenyző a verseny ideje alatt további keveréseket generál, azokat is el kell menteni (lásd [Szabályzat 1c3a](regulations:regulation:1c3a)).


## <article-5><puzzle-defects><puzzledefects> 5. Cikk: Játékok meghibásodása

- 5b5+) [PÉLDA] Példa arra az esetre, amikor fizikailag külön állnak a játékok elemei, és kirakottnak tekintendők: Rubik kocka egy középsapkája, nagykockák egy középső eleme, nagykockák belső elemei.
- 5b5++) [PÉLDA] Példa arra az esetre, amikor fizikailag külön állnak a játékok elemei, és nem tekintendők kirakottnak (DNF): Rubik kocka több középsapkája, nagykockák több középső eleme, Rubik kocka sarokeleme, 4x4x4-es kocka sarokeleme/éle, illetve két elem bármilyen kombinációja, amikor mindkét elem rendelkezik legalább egy színezett résszel.
- 5b5+++) [PÉLDA] Példa, arra az esetre, amikor az elemek nem érintkeznek teljes mértékben egymással és kirakottnak tekintendők: 5x5x5-ös kocka középső eleme helyben elfordulva.
- 5b5a++++) [PÉLDA] Példa, arra az esetre, amikor az elemek nem érintkeznek teljes mértékben egymással és nem tekintendők kirakottnak (DNF): Rubik kocka él-eleme némileg elpoppolva.
- 5c+) [EMLÉKEZTETŐ] Ha a versenyzőnek meghibásodik a játéka, az nem jelent számára új kirakáshoz való jogot.


## <article-6><awards><awards> 6. Cikk: Díjak/nyeremények/jutalmak

- 6a+) [KIEGÉSZÍTÉS] A versenyzők részesülhetnek díjakban, nyereményekben, jutalmaknak, a verseny meghirdetésének megfelelően.
- 6b+) [AJÁNLÁS] A versenyzőknek részt kell vennie az eredményhirdetésen, hogy részesülhessenek a díjazásukban.
- 6b1+) [AJÁNLÁS] Az eredményhirdetést a verseny helyszínén kell tartani, legfeljebb 1 órával az utolsó versenyszám befejezését követően.
- 6c+) [AJÁNLÁS] A díjazottaknak késznek kell lennie beszélni a versenyen megjelenő médiák képviselőivel.
- 6d+) [AJÁNLÁS] A szervező csapatnak okleveleket kell biztosítania minden kategória nyerteseinek, a Szervező csapat vezetőjének és a WCA delegált aláírásával.


## <article-7><environment><environment> 7. Cikk: Környezet

- 7d+) [KIEGÉSZÍTÉS] A verseny helyszínén a hőmérsékletet 21-25°C között kell tartani.
- 7h2+) [KIEGÉSZÍTÉS] A várakozó versenyzők számára kijelölt helyen tartózkodó versenyzők nem láthatják az éppen kirakást végrehajtó versenyzők játékait.


## <article-8><competitions><competitions> 8. Cikk: Versenyek

- 8a4+) [AJÁNLÁS] A első fordulókban részt vehető versenyzők számának változtatásait legalább 1 hónappal a verseny időpontja előtt végre kell hajtani. (lásd Szabályzat 9r3)
- 8a4++) [AJÁNLÁS] A versenyt az időpontját megelőzően legalább 1 hónappal meg kell hirdetni.
- 8a5+) [AJÁNLÁS] A versenyen legalább 12 versenyzőnek indulnia kell.
- 8a7+) [KIEGÉSZÍTÉS] A szervezőknek erősen ajánlott megfontolniuk olyan módosításokat a Stackmat-eken, amelyekkel a gyakori incidensek elkerülhetőek, mint például, hogy nehezebben lehessen véletlenül megnyomni a gombjait kirakás közben (pl.: körgyűrű elhelyezésével a gombok körül) vagy biztosabban rögzíteni az elemeket (pl.: az elemtartó kipárnázásával).


## <article-9><events><events> 9. Cikk: Versenyszámok

- 9b+) [KIEGÉSZÍTÉS] A döntő fordulóban az 5 átlaga és a Legjobb eredmény 3-ból az ajánlott formátum.
- 9b++) [KIEGÉSZÍTÉS] A [Szabályzat 9b](regulations:regulation:9b) pontjában szabályozott versenyszámokon kívül más versenyszámok is tarthatók a versenyen, de nem számítanak hivatalosnak, és az elért eredmények nem is lesznek feltüntetve a hivatalos eredmények között.
- 9b3b+) [PONTOSÍTÁS]  A „3 átlaga” eredmény nem befolyásolja a versenyzők helyezését a „Legjobb a 3-ból” formátumú versenyszámokból. Ezeket az eredményeket a WCA a formátumtól függetlenül, külön kezeli.
- 9f1+) [PÉLDA] Ha a kijelző 12,678-at mutat, akkor az eredetileg mért időeredmény 12,67. (Minden, a századmásodperc utáni eredményt el kell hagyni.) A bírónak azonban a teljes időeredményt le kell írnia (ezt a pontosságot a büntetések feljegyzése során is meg kell tartani) és mindaddig, amíg az adatrögzítő a hivatalos eredményt rögzíti a pontos időeredményt kell használni.
- 9f4+) [MAGYARÁZAT] A kirakás eredménye csak akkor számít DNF-nek, ha a versenyző megkezdte a kirakását jelezve a készenlétét (lásd Szabályzat A3b2), de a kirakás befejezésekor a játék nem minősül kirakottnak.
- 9f5+) [PONTOSÍTÁS] A kirakás eredménye DNS ha a versenyző jogosult a kirakásra, de nem vesz részt benne. (lásd Szabályzat A3b2) Ha a versenyző nem kvalifikálja magát egy fordulóba (pl. kombinált fordulók), nem lehet több eredménye az adott fordulóban.
- 9q+) [AJÁNLÁS] Minden versenyszámban és fordulóban legalább 2 embernek el kell indulnia.


## <article-10><solved-state><solvedstate> 10. Cikk: Kirakott állapot

- 10f+) [MAGYARÁZAT] Az eltérések határértékét úgy határozták meg, hogy a játék egy (büntetést nem érdemlő) állapota és az egy mozdulattal eltérő állapot között félúton helyezkedjen el.


## <article-11><incidents><incidents> 11. Cikk: Incidensek

- 11e+) [PONTOSÍTÁS] Mivel az extra kirakás kérése nem garantálja a versenyzőnek, hogy meg is kapja azt, így dönthet úgy, hogy bekapcsolva hagyja a timer-t és az idő múlása közben vitatja meg a bíróval/WCA delegálttal, hogy elutasítás esetén folytathassa a kirakást.
- 11e1+) [EMLÉKEZTETŐ] A extra kirakásnál a játékot egy a hivatalos keverőprogram által generált, módosítás nélküli algoritmussal kell bekeverni ([Szabályzat 4f](regulations:regulation:4f), [Útmutató 4f+](guidelines:guideline:4f+)).
- 11e2+) [KIEGÉSZÍTÉS] Ha egy extra kirakás eredménye egy újabb extra kirakás lesz, akkor a versenyzőnek addig kell folytatnia az extra kirakásokat, amíg az adott versenyszámnak és fordulónak megfelelő számú érvényes kirakása lesz. Az érvényes extra kirakások az eredeti kirakás sorszámának megfelelően (növekvő sorrendben) számítanak.
- 11e2++) [PÉLDA] Ha egy versenyző 5 normál kirakásra jogosult és a 2. és a 4. kirakás eredménye extra kirakás lesz, a versenyző az 5 normál kirakását követően addig folytatja az extra kirakásokat, amíg 2 érvényes eredménye nem lesz. Az első érvényes extra kirakás a 2. idejét, a második érvényes kirakás pedig a 4. idejét helyettesíti.


## <article-12><notations><notations> 12. Cikk: Jelölések

- 12c2+) [KIEGÉSZÍTÉS] A kirakás végén, a mozdulatok számolásánál az x és y elemek külön kezelendők. Például: (5, 1) egy mozdulatnak számít, (5, 5) két mozdulatnak számít.


## <article-A><speedsolving><speedsolving> A Cikk: Speed Solving

- A1a2+) [KIEGÉSZÍTÉS] Abban az esetben, ha kumulált időlimitet alkalmaznak, és a versenyző DNF eredményt ér el, a bírónak rögzítenie kell zárójelben a kirakáshoz tartozó időeredményt is a pontkártyán.
- A1a3+) [EMLÉKEZTETŐ] A szervező csapatnak és a WCA delegáltnak ügyelniük kell arra, hogy az időlimitek befolyásolják a versenyzők stratégiáját (pl. megpróbálni gyorsan kirakni az első 2 kirakást, hogy megfeleljen a kombinált forduló időlimitének), így a forduló megkezdését követően az időlimitek megváltoztatása igazságtalanul hathat egyes versenyzőkre.
- A1a4+) [EMLÉKEZTETŐ] Ha egy versenyzőnek véletlenül megengedték az időlimit átlépését, a versenyző időeredményét visszamenőleg el kell törölni, és a bírót, a versenyzőt és a WCA delegáltat is tájékoztatni kell róla (lásd [Szabályzat 1g2](regulations:regulation:1g2)). A bíróknak mindig tisztában kell lenniük az adott forduló az időlimitével (ami kumulált időlimit esetén függ az előző kirakásoktól).
- A1c+) [PONTOSÍTÁS] A WCA Delegált csak akkor járhatnak el saját belátásuk szerint, amennyiben a versenyző kárt okoz a versenynek (pl.: pazarolja az időt/erőforrásokat). A versenyzők nem zárhatóak ki „rossz” eredmény miatt, amennyiben legjobb tudásuk szerint versenyeznek.
- A2c1+) [PONTOSÍTÁS] Korábban a pontkártyákat használhatták a játékok eltakarására, de így néhány oldala kilátszott. Ez már nem megengedett.
- A3c3+) [PONTOSÍTÁS] A versenyző is lenullázhatja a timert a megtekintési idő előtt/közben, ha a bíró elmulasztotta volna. Bár a bíró felelős a timer lenullázásáért (lásd Szabályzat A3b), de a versenyzőnek is meg kell győződnie róla. Amennyiben a versenyző véletlenül úgy kezdené meg a kirakást, hogy a timer nincs lenullázva (pl.: a megtekintési után a kezét a timer-re helyezi megfelelő ideig és meg van róla győződve, hogy a timer megfelelően el fog indulni és elkezdi a kirakást) egy extra kirakást kap a versenyző, a WCA delegált engedélyével.
- A3c4+) [PONTOSÍTÁS] Ha a játékoknál egy vékony tárgyat használnak a kirakás rögzítéséhez, akkor a bíró nem mozdíthatja el ezt a tárgyat a versenyző helyett.
- A6b+) [MAGYARÁZAT] Az önkényesen választott 0,06 másodpercet a Stackmat meghibásodásainak alapján határozták meg.
- A6f+) [PONTOSÍTÁS] Ha a versenyző lenullázza a timer-t, mielőtt a bíró teljes mértékben rögzítette volna, a bíró nem írhatja le az eredményt emlékezetből vagy valamilyen videó vagy fényképes felvételre támaszkodva, hanem a kirakás eredménye DNF lesz.
- A6g+) [KIEGÉSZÍTÉS] Amíg a bíró megállapítja, hogy kell-e büntetést adnia a kirakásért, nem érhet hozzá a játékhoz.
- A7c+) [KIEGÉSZÍTÉS] Ha egy a versenyző által aláírt eredmény olvashatatlan, vagy befejezetlen, akkor a legrosszabb lehetséges időeredményként értelmezendő. (pl: 1:55-ös eredményt 1:55,99-nek, míg 25,X3-at 25,73-nak kell tekinteni, ha X számjegy 1-es vagy 7-es számjegynek is olvasható.) Mivel a Stackmat timerek az X:0Y,ss-es időeredményt X:Y,ss-ként jelzik ki, így a hiányzó karakterek esetén, ennek kell inkább tekinteni. Az adatrögzítő beleegyezésével az érintett időeredményt rögzítő bíró ezt tanúsíthatja.
- A7g+) [PÉLDA] Példák olyan incidensekre, amelyekért az új versenyzők extra kirakást kaphatnak: nem várják meg a zöld fényt; helytelenül indítják el vagy állítják le a timer-t; több időt vesznek igénybe a megtekintésre, mert félreértették a versenyszám menetét; vagy egyéb a kirakással kapcsolatos időbüntetések.
- A7g++) [PONTOSÍTÁS] Az új versenyzőknél nem lehet eltekinteni az időbüntetésektől. Ilyen esetben extra kirakást kell kapniuk.
- A7g+++) [AJÁNLÁS] A WCA delegáltnak erős indokának kell lennie, hogy 1-nél több extra kirakást ítéljen meg ugyanannak a versenyzőnek. Ha több, mint 1 extra kirakást ad ugyanannak a versenyzőnek, annak másik incidensből kell erednie.


## <article-B><blindfolded><blindfoldedsolving> B Cikk: Vakon kirakás

- B1+) [EMLÉKEZTETŐ] A játékok nem tartalmazhatnak jelöléseket, elemelkedett darabokat, sérüléseket vagy más eltéréseket, amelyek megkülönböztetik az egyes darabjaikat egymástól (Szabályzat 3k). Erre különösen figyelni kell a vakon kirakásnál.
- B1b+) [AJÁNLÁS] A WCA delegáltnak ellenőriznie kell a szemtakarókat a versenyben való használat előtt.


## <article-C><one-handed><onehandedsolving> C Cikk: Egy kézzel való kirakás

- C1b+) [PONTOSÍTÁS] A megtekintés alatt a versenyző mindkét kezét használhatja.
- C1b++) [PONTOSÍTÁS] A versenyzőnek nem kell ugyanazt a kezét használnia az egy fordulóban lévő kirakásoknál.
- C1b+++) [EMLÉKEZTETŐ] A javítás és a kirakás során a felület használata megengedett.


## <article-D><feet><solvingwithfeet> D Cikk: Lábbal való kirakás

- D1b+) [PONTOSÍTÁS] A versenyző viselhet zoknit kirakás közben.
- D1c+) [EMLÉKEZTETŐ] Javítás közben a versenyző más testrészével nem érhet a játékhoz.


## <article-E><fewest-moves><fewestmovessolving> E Cikk: Legkevesebb mozdulattal való kirakás

- E2b+) [PONTOSÍTÁS] A versenyző korábban is befejezheti a versenyszámot a megoldás leadásával.
- E2c+) [PONTOSÍTÁS] Bár a bíró minden esetben biztosít egy kifejezetten FMC versenyszámra kialakított papírt a versenyzőnek, a versenyző a megoldását másik papíron is beadhatja, amíg a megoldás egyértelműen ki van emelve és összefüggően van rögzítve a papíron. (Megjegyzés: Ezt a papírt is csak a bíró biztosíthatja (lásd: [Szabályzat E3a](regulations:regulation:E3a)).)
- E2c++) [PONTOSÍTÁS] A versenyző csak olyan jelöléseket használhat a megoldásában, amelyek a [Szabályzat 12a)](regulations:regulation:12a) pontjában fel vannak tüntetve. Példa azokra a jelölésekre, amelyek nem megengedettek hivatalos versenyen: [F], [R, U], [R: U], R'2, L'w, f, M, U2'.
- E3b+) [EMLÉKEZTETŐ] A „Rubik kocka” elnevezés kizárólag az eredeti, 3x3x3-as kockára vonatkozik.
- E3d+) [PONTOSÍTÁS] Minden stopper és óra, amelyet a versenyző a kirakás közben használ, nem lehet képes a versenyzőnek segítséget adni a megoldás megtalálásában.
- E3d++) [PONTOSÍTÁS] A versenyző nem tekintheti a kirakáskor használt stopperén vagy óráján megjelenő időt a hivatalos időnek és nem végezhet módosításokat a megoldásán, miután a bíró jelezte az 1 óra leteltét.


## <article-H><multiple-blindfolded><multipleblindfoldedsolving> H Cikk: Több kocka vakon kirakása

- H1b1+) [EMLÉKEZTETŐ] Az időlimit elérése nem feltétlenül vonja magával a DNF eredményt, a Több kocka vakon kirakására vonatkozó kivételeknek megfelelően (lásd [Szabályzat A1a4](regulations:regulation:A1a4) és [Szabályzat A1a5](regulations:regulation:A1a5)).
- H1b1++) [KIEGÉSZÍTÉS] A bíró engedélyezheti a kirakás nem hivatalos kirakását, de a bírónak először meg kell állítania a hivatalos kirakást és befejeznie a bíráskodást a Szabályzatnak megfelelően.
- H1d+) [PÉLDA] Ha a versenyző 10 kockát rak ki, és 59:57-nél állítja le a stoppert, valamint 2 időbüntetést kap, az eredménye: 59:57+2*2=60:01 (lásd [Szabályzat A1a5](regulations:regulation:A1a5)).
- H1d++) [PÉLDA] Ha a versenyző 10 kockát rak ki, és 60:00-nál a bíró leállítja a kirakást, valamint 2 időbüntetést kap, az eredménye: 60:00+2*2=60:04.
